# -*- mode: mandoku-view; -*-
#+TITLE: 雪樓集
#+DATE: 2015-08-25 00:10:46.924902
#+PROPERTY: ID KR4d0466
#+PROPERTY: BASEEDITION WYG    
#+PROPERTY: JUAN 卷三十
<pb:KR4d0466_WYG_030-1a>¶
欽定四庫全書¶
　雪樓集卷三十　　　　　元　程文海　撰¶
　　詩¶
　　　題劉将軍墨跡¶
芝山山前湖水春行人尚說劉将軍将軍百戰能百勝¶
髙興獨與烟霞親平生横槊三千首流落知為幾人有¶
殘篇忽向嗣侯看燕山落日天風寒¶
　　　送薛𤣥卿¶
<pb:KR4d0466_WYG_030-1b>¶
裁雲以為裳製霧以為衣朝辭赤墀下日暮歌采薇世¶
味淡如水髙情誰可希還持江南夢送子山中歸¶
　　　白雲山八詠¶
　　　　白雲隱岫¶
靄靄天際雲還自青山起昨夜為雨歸今日青山裏¶
　　　　緑野芳春¶
平原藹初緑時鳥變芳聲還同世外客閒看齊民耕¶
　　　　古塔標峯¶
<pb:KR4d0466_WYG_030-2a>¶
浮圖上空翠遥望是層峯落日照峯頂化為千丈龍¶
　　　　憨泉灌圃¶
流泉清且甘誰遣姓為憨搰搰抱瓮者泉頭仍結庵¶
　　　　楚山秋霽¶
坐對連峯曉悠悠楚國秋山中深幾許時約白雲逰¶
　　　　石人晚照¶
何人化為石朝朝還暮暮只見亂山晴不知石人處¶
　　　　棠店霜晴¶
<pb:KR4d0466_WYG_030-2b>¶
霜凋棠梨樹爛爛如春花日照樹間屋晃然成綘霞¶
　　　　菟村夜雪¶
楚國但荒榛子文無故宅年年村中獵雪上扵菟跡¶
　　　送白雲平章歸故山¶
賜姓出朝班今朝始是閒恩隆光禄貴名配白雲山進¶
退君臣際聲名宇宙間岩花千萬樹日夜待公還¶
　　　蕭山圖¶
廻首江西最上逰山随人姓尚為蕭客行天下三十載¶
<pb:KR4d0466_WYG_030-3a>¶
家住溪南第幾橋日冷雲松朝漠漠月明風谷夜迢迢¶
夢回枕上聽春雨記着東園長藥苗¶
　　　送榮上人歸洛陽白馬寺¶
榮公逰上國又向洛陽歸白馬開新寺緇塵濯舊衣吟¶
詩江月冷振錫野雲飛此去千餘里無令消息稀¶
　　　鄧教授致仕還江東¶
積學今成老遺榮不待年歸心彭蠡外客思薊門前孤¶
棹随飛鳥長河合暮蟬知機誠可尚忽别獨愴然¶
<pb:KR4d0466_WYG_030-3b>¶
　　　送慧心和尚¶
或坐或行無不可一來一往本難期滿輪明月天如水¶
正是孤舟到岸時¶
　　　四駿圖¶
四馬同一槽同槽已蹄齧豈不愛神駿所貴還在徳¶
　　　題李宗師所蔵李仲賔李雪庵趙子昻墨竹¶
李侯㳺戯竹三昧葉葉枝枝分向背却憶王猷徑造時¶
一㸃清風驚百代雪庵筆力老且堅神蔵氣宻如枯禪¶
<pb:KR4d0466_WYG_030-4a>¶
繁霜彫林雪積野虚堂宴坐方寂然最後數竿更森竦¶
髙節猶含老龍種一枝欲費百金求松雪道人世所重¶
羡君一朝得三絶五月對之若氷雪我但従君覓竹栽¶
滿植中庭貯秋月¶
　　　謫仙捉月圖¶
牛渚磯前白錦袍蛾眉亭外月初髙江波滿眼如平地¶
醉倒長舟一世豪¶
　　　祖生得母¶
<pb:KR4d0466_WYG_030-4b>¶
二十八年南北阻三千里外死生疑一朝見母唐州地¶
昨日官軍破賊時¶
　　　貢士鄒國祥挽詞¶
開闢乾坤後浮沉吳楚間著書成白首把酒看青山空¶
憶鄉書薦惟求聖代閒京華聞永已南望一長澘¶
　　　長沙李主簿棄官隱居東湖孺子祠側築齋曰¶
　　　　仰髙寄題¶
一尉髙安政已佳桂陽拂袖更長沙簿書期會諸君足¶
<pb:KR4d0466_WYG_030-5a>¶
泉石山林兩鬢華賴有蘇卿餘舊圃况依徐孺作隣家¶
仰髙堂上琴書罷自灌畦蔬種好花¶
　　　題宋復古古木寒泉¶
老樹倚寒泉空山鎻翠烟麻源三谷裏白雪小樓前地¶
僻無人到神交有畫傳題詩自惆悵何日問歸船¶
　　　李叔行成都寓居萬竹亭¶
岷江之西雪嶺東蠶茨溪頭萬竹中孤亭已去世人逺¶
髙節惟應君子同兄弟一家皆玉立子孫千古更清風¶
<pb:KR4d0466_WYG_030-5b>¶
四松寂寞浣花里却笑﨑嶇子美翁¶
　　　李仲賔風竹横披¶
平生着處惟栽竹為愛干雲度雪姿何似卷中三五箇¶
閒来舒卷看參差¶
　　　次韻解安卿石假山¶
夜騰光怪晝生輝數尺嵌岩舊見稀欲獻楚王憂刖足¶
怕逢織女誤支機斜當明月偏宜照近逼紅塵不敢飛¶
中慶堂中蓬島客相㸔不覺戀柴扉¶
<pb:KR4d0466_WYG_030-6a>¶
　　　畫馬¶
耳峻蹄髙目有隅肉&KR1058;磊磈立奚奴承平誰用千金買¶
空使閒人畫作圖¶
　　　畫牛¶
東華塵裏度年年每見春風憶故園曾是江南新雨過¶
閒看稚子引烏犍¶
　　　釣䑓圖¶
先生只合桐江老幸有生涯釣與農偶被羊裘勾引去¶
<pb:KR4d0466_WYG_030-6b>¶
客星早已不相容¶
　　　桃江圖¶
大仰山前宿雨餘桃枝江口正樵漁何人乞得身無事¶
賸買雲山小結廬¶
　　　山水圖¶
誰能如此住相對兩忘情屋上青山色忩前流水聲¶
　　　墨竹¶
舊篠斜依石新梢怒出林平生讀書處手種盡成隂¶
<pb:KR4d0466_WYG_030-7a>¶
　　　睡鳬圖¶
紅蓼不禁霜雙鳬夢正長世人那得似江海永相忘¶
　　　滕王閣圖¶
㡬度滕王閣凭䦨看晚晴西山與南浦相送復相迎¶
　　　蕭御史取稧帖圖¶
稧帖屋梁上世人那得知不闗蕭翼黠自是老僧癡¶
　　　笓子墨跡¶
北去南来鬢已皤&KR0808;風沐雨閱人多謾誇編竹能除垢¶
<pb:KR4d0466_WYG_030-7b>¶
奈此蕭蕭短髮何¶
　　　塔海布哈孝行詩¶
治定功成萬化開遐方驚見産竒材養生送死如東魯¶
致樂遺榮類老萊禮豈専為中土制孝元根自本心来¶
北堂日永萱花好安得千金佐夀杯¶
　　　吳君載挽詞¶
竹罷繁霜徑蘭摧白露庭不堪垂老日頻作故人銘生¶
世無中夀傳家謾一經最憐歸故里何處望儀刑¶
<pb:KR4d0466_WYG_030-8a>¶
　　　濠梁劉孝子詩¶
濠梁孝子劉将軍名在乾坤旌在門少年攻戰策殊勲¶
袵席干戈獨好文父死寝苫仍枕土母疾減年兼剔股¶
阿母孀居五十年阿兒孝行俱千古西園種李生李枝¶
東園種桃桃滿蹊将軍之孝天所知世世子孫還似之¶
　　　韓滉牧牛圖¶
農為天下本萬世此心同晴日開圖畫方知宰相功¶
　　　李氏八十詩¶
<pb:KR4d0466_WYG_030-8b>¶
憶昔申公八十餘故人曾為辦安車太平天子思文治¶
會向山中訪禮書¶
　　　題龍眠二圖¶
　　　　孔訪萇𢎞¶
聖人何常師小技亦有道至今圖畫中若聴文王操¶
　　　　曹楊讀碑¶
以彼禍賊深遇此智識淺道旁十六字方爾較近逺¶
　　　夏可軒挽詞¶
<pb:KR4d0466_WYG_030-9a>¶
身分栖雲壑名誰動玉墀神仙付兒子詩禮自吾師瀛¶
舘徒云貴山翁元不知清風蓬島在何用紼謳為¶
　　　范氏貞節¶
海内傳貞節誰如范母賢八旬夀者相五十寡居年門¶
有名王表家多勝士篇里閭增嘆羡詩禮見曾𤣥¶
　　　王氏節婦¶
鄆城王氏孝且慈年未三十身孀居上有姑章下二雛¶
仰事俯育何勤劬二雛已長姑章沒四十餘年心玉雪¶
<pb:KR4d0466_WYG_030-9b>¶
二雛食禄母亦亡天地茫茫眼垂血大兒棄官守墳墓¶
小兒奉檄還當去一家孝友誰能似王氏世世還如此¶
　　　題劉武敏公整子墀學臣字說後¶
衣冠儀羽立丹宸百辟師師學藎臣獨羡世家家訓在¶
清風千載鎮如新¶
　　　王生大字筆¶
王生袖有筆如椽早自通州道者傳笑我蒼蒼頭已白¶
不闗太極冩雲烟¶
<pb:KR4d0466_WYG_030-10a>¶
　　　夀李右丞八十一嵗¶
富貴康强八十餘當階上馬不須扶已知忠孝千年夀¶
况復升平一事無案上楞伽閒每讀杯中醽醁醉仍呼¶
雲山滿眼春如海争羡朱顔照白鬚¶
　　　安氏積善堂¶
大同有安氏積善人皆聞食比黔敖敬粟無秦晋分遺¶
金且不愛負劵常對焚止酒猶好客居肆仍尚文雲霞¶
暎髙誼蘭桂延清芬天道苟可憑有報寧非君農人力¶
<pb:KR4d0466_WYG_030-10b>¶
菑畝繼之還在勤¶
　　　雲中四老圖¶
白髮雲中老衣冠有古風婆娑松竹裏莫是採芝翁¶
　　　樂廷玉西村¶
南土信云美西村還是家侵㝷新嵗月夢寐舊桑麻汶¶
泗青山逺荆吳白日斜政成聊自樂繞屋種名花¶
　　　畫兔¶
足撲速眼迷離嬌兒宛頸雌雄随安知擣藥明月裏夜¶
<pb:KR4d0466_WYG_030-11a>¶
夜天寒月如水¶
　　　李澤節義詩¶
母知柏舟誓兒知麥舟恵節義萃一家慈孝非二致天¶
書爛爛照里門李氏之徳難具論母夀八千為秋春兒¶
身富貴及子孫老夫作頌天應聞¶
　　　劉氏濟美堂¶
燕山有徳門孝義子傳孫家誦同居樂人懐必報恩酒¶
香花氣合琴静樹隂繁濟美堂中客無忘劉氏言¶
<pb:KR4d0466_WYG_030-11b>¶
　　　春江小景¶
翠栁紅桃春滿天鴛鴦鸂鶒亂平川東風閱遍閒花草¶
惟有人無再少年¶
　　　訪友松竹居圖¶
流水青山净似苔竹松多處有樓䑓只愁寒夜来相訪¶
雪擁重門唤不開¶
　　　周文矩畫髙僧試筆圖¶
南康遺墨紹興題京國傳看白髪時一片古屏秋似水¶
<pb:KR4d0466_WYG_030-12a>¶
山僧把筆未曾知¶
　　　白鶴圖¶
昻昻十八鶴云是宣和冩長鳴月滿臯四顧天垂野相¶
従上寥廓三嘆非仙者¶
　　　周介夫稽中堂¶
紛綸接構勞反覆梏亡患伊人炯獨立髙堂啟清晏四¶
壁惟詩書前榮或賔饌時従退食際發此喟然歎前瞻¶
慮已逺却顧懽猶緩暗室儼有臨春氷凛将泮㝠求天¶
<pb:KR4d0466_WYG_030-12b>¶
下本歘見古人面清風日正髙明月夜方半持之應萬¶
物至理何由畔¶
　　　題趙子昻畫羅司徒家雙頭牡丹並蔕芍藥¶
並蔕連枝花亂開冲和元自主人培集賢學士春風筆¶
更冩天香入卷來¶
　　　葉處士挽詞¶
君在山中住青山深復深泉聲傍户細樹色過墻隂接¶
竹惟澆藥看松亦抱琴如今無復見空有夜猿吟¶
<pb:KR4d0466_WYG_030-13a>¶
　　　送戴道士住天台¶
君承恩命住天台萬壑千峯繞綘䑓門外霞川浮溟涬¶
杯中雲海接蓬莱時同野鶴看桃去或領山猿採藥廻¶
三十年前吾亦到舊題應入白雲堆¶
　　　題召秀才孟陽處士詩卷¶
孟陽處士入京師身著山中舊補衣坐對王侯常極論¶
行逢水石忽如歸韓康賣藥逃名姓陶令休官覺是非¶
何似行蔵随所遇無心處處可忘機¶
<pb:KR4d0466_WYG_030-13b>¶
　　　題趙敬甫先徳詩¶
君不見趙侍御大父昔宰元城日恵政旁洽四海聞身¶
死百姓負土𦵏至今猶號縣家墳又不見趙侍御祖母¶
袁氏遭亂離獨抱前母之子棄己兒孤兒哀哀草間啼¶
冦盗滿眼若不知兩兒俱全天與之豈知孤兒孫絶類¶
更離羣出入耳目股肱地吸為凜秋嘘為春一朝天子¶
賜恩寵白日赫赫懸髙旻上公大國及祖父漏泉之澤¶
無涯津乃知為善必有報當時未必求報如今人嗟哉¶
<pb:KR4d0466_WYG_030-14a>¶
侍御何以報永以忠孝書諸紳¶
　　　朱陵别館圖¶
悠悠清川動靄靄朱陵曉宿霧猶空濛行雲方縹緲谷¶
深嘯隂虎峯髙礙晴鳥應有仙人來巢居謝塵擾¶
　　　何澄馬¶
畫馬非真馬猶擅千金價南山猛虎多安得馳之射¶
　　　宋學士所蔵五馬圖¶
朝飲幽并暮秣吳龍膺鳯脊紫方矑承平得此寜無用¶
<pb:KR4d0466_WYG_030-14b>¶
可惜人間只畫圖¶
　　　李仲賔為劉明逺畫竹¶
李公畫竹真天成踈枝宻榦皆有情偶然縦筆作長幅¶
颯颯坐覺聞風聲古松偃蹇連蒼柏怪石崔巍如積鐵¶
李公心事劉子知嵗晚相期飽霜雪¶
　　　王氏貞節¶
李家孀婦王家女翠柏為心未云苦故廬蕩盡起新廬¶
子為縣官女有夫一生孝敬無與比徳被親婣照閭里¶
<pb:KR4d0466_WYG_030-15a>¶
紛紛薄俗安可論幾人玉雪懐終始¶
　　　重送戴道士(并序/)¶
　　余既作霞川詩送戴君提㸃其所稱述翰林従事¶
　　邵生為余言如此後數日太常博士虞伯生来言¶
　　君所適者越也非天台所謂霞川乃在桃源盖用¶
　　以自號者請更賦¶
被命將居越扁舟指㑹稽海雲迎棹起江月照人低有¶
道蟠龍虎無生混鶩雞霞川随處是何必武陵溪¶
<pb:KR4d0466_WYG_030-15b>¶
　　　一初¶
一従何處起初自幾時名昨夜山中夢梅花雪乍晴¶
　　　南陽太守射虎圖¶
一箭何妨一害除使星歸進兩𤣥珠欲知太守忠勤事¶
請看南陽射虎圖¶
　　　題晉寜申氏家慶圖¶
申家盛徳暎當時家慶圖中始見之盡出槖金援滯獄¶
潜輸囊米濟隣飢已驚賢婦能齊夀復見名郎有七兒¶
<pb:KR4d0466_WYG_030-16a>¶
最是舍旁覉旅者感恩猶自說流離(右軍帖吾有七/兒一女皆同生)¶
　　　題吳閒閒擬剡圖¶
和風翼輕舟平碕䕃嘉樹依依流芳在渺渺層波去未¶
知圖畫情稍叶滄浪趣真人與道息宇宙随所寓季真¶
亦已逺陳迹寜足慕環樞本無方矧有濟勝具何許川¶
上亭政在㑹心處¶
　　　劉恩州挽詞¶
籍籍甘陵守依依白下民甘棠初蔽日宰樹已經春昆¶
<pb:KR4d0466_WYG_030-16b>¶
寵家留譜龔黄代有人須知清白吏名徳久逾新¶
　　　李伯時馬¶
龍眠畫馬真是馬一疋猶當萬金價參差粉墨見龍媒¶
渇飲長江栁隂下我今老病無所求但願早賜歸林丘¶
肩輿飽飯百不憂閒看稚子騎犂牛¶
　　　折枝桃榴圖二首¶
長眉添粉重媚臉醉春暄百囀東風裏如何獨不言¶
西國移根早瑶池染露新青禽舊相識来送鳯城春¶
<pb:KR4d0466_WYG_030-17a>¶
　　　謝安對奕圖¶
晉代衣冠不可尋空餘畫史筆間心東山絲竹西州淚¶
却是羊曇恨最深¶
　　　郭熈小景¶
一路秋光百里溪行人行急趂前期船頭别有鳴琴客¶
仰面青天信所之¶
　　　雪晴圖¶
沙際風廻雪乍晴偶然雙鴈下青㝠山禽共嚮木居士¶
<pb:KR4d0466_WYG_030-17b>¶
不見靈芝一朶生¶
　　　夏珪山水¶
隠者多依泉石間結廬相對共幽閒誰知泉石更多事¶
日夜鬬聲来撼山¶
　　　趙大年小景¶
疋馬衝寒踏落花杏園深處曲江涯何如相對風軒坐¶
喚得漁船傍酒家¶
　　　賜歸後讀趙閒閒遂初園八詠¶
<pb:KR4d0466_WYG_030-18a>¶
得閒已羡閒閒早得去何妨去去遲偶讀先生遂初賦¶
扵今不愧八篇詩¶
　　　韓滉田家移居圖¶
韓公豈獨丹青妙出入周旋足令猷坐擁荆吳兵百萬¶
不忘田舍有漂流¶
　　　饒陽葛文元嘗題詩真定趙定國臨碧亭西壁¶
　　　　上重來則穿壁之竹覆之矣為賦一絶¶
臨碧亭中題壁處重來花鳥總無言惟餘亭下青青竹¶
<pb:KR4d0466_WYG_030-18b>¶
透壁穿墉護墨痕¶
　　樂府¶
　　　漢宫春　夀劉中齋尚書¶
記得年時向爛柯山上問訊山君神仙當日機杼付與¶
何人猿驚鶴怨道烟雲久暗楸紋秪有箇留侯好在玉¶
梁千尺峥嶸　老子當筵國手曽看書賭墅决策推枰¶
而今長垂衫袖卷却機心後先翻覆一従他局面虧成¶
旁觀者不求他訣只從乞與長生¶
<pb:KR4d0466_WYG_030-19a>¶
　　　喜遷鶯夀大人(四月七日/)¶
天南天北記嵗嵗今朝白雲凝目遥想羣仙擗麟作脯¶
鶴馭丹霞三谷此日癡兒多幸引領諸孫盈屋齊綵服¶
對緑隂紅子緩斟醽醁　和睦保吾門一家詩禮箇是¶
生籙官不在髙名何必大無用滿堂金玉但願太平無¶
事日用莫非天禄従今去㸔夀如磐石鬢鬚長緑¶
　　　酹江月　寄夀京山宣慰叔¶
嵗時荆楚渺淮海相望竹林清逸挂了豸冠歸去也側¶
<pb:KR4d0466_WYG_030-19b>¶
耳中郎消息見說旌旗行春江上也報歸來日嬋娟千¶
里如今猶共天北　應是南國甘棠緑隂新長未放春¶
風歇料得清香凝燕寝兵衛森然畫㦸回首塵蹤轉篷¶
未了又欲馳京陌浩歌金縷殷勤遥寄銅狄¶
　　　木蘭花慢夀忠齋(三月廿七日/)¶
春光明媚日萬紅紫鬬芳菲筭幾許韶華脂銷粉褪蝶¶
懶蜂稀誰如半山解道道緑隂幽草勝花時天與誕生¶
元老夀延長占佳期　功名富貴轉頭非滋味總曽知¶
<pb:KR4d0466_WYG_030-20a>¶
且鸞坡鳯掖文章議論玉珮瓊琚癡皃那知許事須安¶
排名字作(去/聲)公師豈識遼東歸鶴只今夀國元龜¶
　　　臨江仙　夀崔中丞(四月十日/)¶
永日緑隂庭院静最憐紫燕翩翩舊巢已堕不堪黏主¶
翁情愛重親手捲朱簾恰則五龍同浴佛崧髙又報¶
生賢殷勤深意倩誰傳呢喃如對語富貴出長年¶
　　　又(有序/)　(四月廿五日/)¶
　　予生之辰先養&KR0170;學士旬日亦既拜臨江仙曲之¶
<pb:KR4d0466_WYG_030-20b>¶
　　賜謹次韻為養蒙夀且賀新除¶
卷起黄庭聴夀曲蒙齋可賀綿綿安排機㑹實闗天生¶
辰今日是新命此時傳宣室曾聞前席語偉哉龍象¶
初筵斜飛取勢玉堂仙太平遲公等大拜定今年¶
　　　養蒙詞附¶
　　　　臨江仙曲仰為座主雪樓相公先生夀¶
　　　　　　　　　前幕下士張伯淳頓首再拜¶
　白雪樓頭清晝永新來喜事連綿朱明緑暗麥秋天¶
<pb:KR4d0466_WYG_030-21a>¶
　繡衣何日去丹荔已香傳前夜團團明月好清光¶
　留照華筵錦囊随處地行仙庭椿闗望眼同慶八千¶
　年¶
　　　青玉案夀趙方塘學士(五月五日/)¶
昌陽初薦長生醑又好日逢重五緑鬢神仙家玉署每¶
年今日綵鸞齊駕排日歡初度今年天上恩榮異道¶
夀也還他富細葛香羅難比數醺醺醉了卿卿一笑巧¶
結同心縷¶
<pb:KR4d0466_WYG_030-21b>¶
　　　沁園春(并序/)¶
　　五峯大卿寄示所和繡江參議沁園春詞一以¶
　　退為髙一以進為忠二者皆是也區區愧未之能¶
　　焉倚歌而和情見乎辭¶
十載京華騎馬聽雞自憐闊踈㸔春風葵麥敷舒如此¶
故園桃李憔悴知歟要乞閒身聊追故歩雪艇烟簑一¶
釣夫君恩重却許令便養欲去躊躇竹西凖擬寜¶
居詠不到娉娉嫋嫋餘又橋邉巷口燕尋舊壘天東海¶
<pb:KR4d0466_WYG_030-22a>¶
角月上新衢尸素有慚澄清無補豈不懐歸畏簡書堪¶
時用得卿如卿法吾自吾廬¶
　　　金縷歌夀大人¶
新月溶青荔望天邉夀星一㸃白雲千里又是吾翁初¶
度日兩見童顔十四多綘縣老人一嵗想得姑仙麟脯¶
宴進蟠桃滿引霞杯醉羣玉樹可人意癡兒未了公¶
家事喜此中堂名繡綵晨昏如侍著箇斑衣渾欲舞却¶
把夀巵遥跪祝翁夀三山一似已潔清香凝寝處奉安¶
<pb:KR4d0466_WYG_030-22b>¶
車弭節徐徐至就禄養看孫戯¶
　　　沁園春　和王寅夫樓居妙曲兼致惜别意¶
天上仙人只愛樓居真成故常自五雲深處乗風冉冉¶
三神山畔弭節陽陽醉裏乾坤閒中嵗月興到謝家春¶
草塘凭髙望㸔塵間萬事翻覆蒼黄好留此意要荒想¶
坡老風流肯獨當况日邉紅杏空迷蝶夢眼前緑樹嬌¶
囀鶯簧明媚時光温柔地氣倘可栖遲老是鄉花神訴¶
怨春歸閬苑自有天香¶
<pb:KR4d0466_WYG_030-23a>¶
　　　清平樂　以茗芽㯶扇夀長樂尉弟(四月三日/)¶
潮來潮往百里遥相望喜見夘君初揆度好寄海南拄¶
杖　蕭然四壁坡翁要求黄木無従受用一般苦味奉¶
揚千載清風¶
　　　品令　夀譚公植提學(九月十日/)¶
黄花的皪更着意粧秋色三神山外九仙峯頂輝騰奎¶
璧聚逺樓髙人在青雲千尺　輕車屴崱度窈窕穿丹¶
碧翠橙香沁玉醪春艶笑摩銅狄數㸃梅花己報調羮¶
<pb:KR4d0466_WYG_030-23b>¶
消息¶
　　　滿庭芳　夀曽勁節¶
天地為爐崐岡欲燼此君興味何長深林蒼雪特地作¶
清凉甲刃摐摐陣裏翠旌纛佩玉鳴璫須知道生來有¶
節晚嵗更昻蔵詩人閒品藻似衛公九十淇水徜徉¶
任風花髙下蝶亂蜂狂有客長途苦暍貪美䕃欲買陂¶
塘推門去何妨枕藉三萬六千場¶
　　　青玉案　夀趙定宇¶
<pb:KR4d0466_WYG_030-24a>¶
梅花盃酒年年早有箇詩人未老恰則蛾眉新月巧人¶
間春信水邉仙影共約今宵到　少年回首都休道筭¶
只有紅泉快幽抱贏得池塘閒夢草堂開二樂客添一¶
笑長似梅花好¶
　　　金縷歌夀胡澗泉憲僉(二月七日/)¶
八桂歸来後又十年泉紅澗碧蟠桃春曉老子精神真¶
滿腹合借福星當道怎長寄東臯舒嘯是則顛厓人渇¶
想奈一川風月多情好攀琪樹拾瑶草　耆英洛社尊¶
<pb:KR4d0466_WYG_030-24b>¶
胡杲問何當棕鞋桐㡌率先九老嵗月天長留石磴此¶
約他時須早定分我香山歌笑未論桑田滄海事比諸¶
公他日猶年少政恐有鋒車到¶
　　　摸魚兒　夀燕五峯右丞¶
記江梅向來輕别相逢今又平楚東風小試南枝暖早¶
已千林烟雨春幾許向五老仙家移下瓊瑶樹溪橋驛¶
路更月曉堤沙霜清野水踈影自容與　平生事㡬度¶
含章殿宇隔花么鳯能語苔枝夭矯蒼龍瘦誰把氷鬚¶
<pb:KR4d0466_WYG_030-25a>¶
細數千萬縷簇一㸃芳心待與和羮去移宫換羽且度¶
曲傳觴主人花下今日慶初度¶
　　　五峯詞附¶
　　　　繡使雪樓先生歌摸魚詞華余初度次韻敬¶
　　　　謝盛心荒唐愧甚¶
　又浮生平年六十登樓悵望荆楚出山寸草成何事¶
　閒却竹烟松雨空自許早摇落江潭一似琅琊樹蒼¶
　蒼天路謾伏櫪心長䘖圖翅短嵗晏欲誰與　梅花¶
<pb:KR4d0466_WYG_030-25b>¶
　賦飛堕髙寒玉宇剛腸還寜馨語英雄操與君侯耳¶
　過眼羣兒誰數霜鬢縷秪夢聽枝頭翡翠催歸去清¶
　觴飛羽且細酌盱泉酣歌郢雪風致美無度¶
　　　水龍吟　次韻謝五峯¶
不知今夕何年飛來五老峯頭月清輝無限殷勤回照¶
嵗寒蒼雪冩入宫商鋪成紈素盡情誇說倚胡床老矣¶
若為消得除却是杯中物自笑半生長客正沉思故¶
林幽樾兒童驚走龍鸞雜還兩山排闥風雨蕭蕭氷霜¶
<pb:KR4d0466_WYG_030-26a>¶
耿耿相看髙節問此君學和龍吟水底幾時成闋¶
　　　漁家傲　次韻謝郭西埜僉事¶
出世自憐居佛後眼前萬境真何有曲調最新情却舊¶
重湖右林宗一笑同擕手　西埜有雲初出岫浮空肯¶
學纎絺縐須信此中無雨久君識否老夫只羡無官守¶
　　　摸魚兒　次韻盧踈齋憲使題嵗寒亭¶
問踈齋湘中朱鳯何如江上鸚鵡波寒木落人千里客¶
裏與誰同住茅屋趣吾自愛吾亭更愛参天樹勞君為¶
<pb:KR4d0466_WYG_030-26b>¶
賦渺雪鴈南飛雲濤東下嵗晏欲何處踈齋老意氣¶
經文緯武平生握手相許江南江北尋芳路共看碧雲¶
来去黄鵠舉記我度秦淮君正臨清句(宣城/水名)歌聲緩與¶
怕徑竹能醒庭花起舞驚散夜來雨¶
　　　疎亭詞附¶
　　　　樂府摸魚子奉題雪樓先生鄂憲公館嵗寒¶
　　　　亭詩卷¶
　為君歌嵗寒亭子無煩洲畔鸚鵡江山勝槩風霜地¶
<pb:KR4d0466_WYG_030-27a>¶
　要近魯東家住丘壑趣應素愛昻霄老柏孤松樹登¶
　髙作賦想白雪陽春碧雲日暮别有倚樓處金閨¶
　彦尚憶西清接武年來喬木如許團茅時復羲皇上¶
　我醉欲眠卿去歌欲舉還自悟君亭琢就瓊瑶句踈¶
　齋試與倩倚竹佳人湘絃赴節凉滿北忩雨¶
　　　　　大徳辛丑五月廿二日書扵長沙肅政公¶
　　　　　宇之澄清堂涿郡盧摯頓首再拜¶
　　　感皇恩　次韻姚牧庵題嵗寒亭¶
<pb:KR4d0466_WYG_030-27b>¶
翠節下天來通明誰侍地有髙齋要名士相逢恨晚老¶
矣酒兵詩帥嵗寒同一笑千年事黄鶴覉情暮雲離¶
思半掬心香火初熾梅花滿樹又是一年冬至政相思¶
恰有江南使¶
　　　牧庵詞附¶
　　　　捧讀雪樓憲使嵗寒亭記撃節之餘扳踈齋¶
　　　　例亦賦樂章姚鐩再拜¶
　尋丈嵗寒亭何多環侍烟節雲旓萬青士旄頭鐵甲¶
<pb:KR4d0466_WYG_030-28a>¶
　更兩蒼官為帥落成天雨雪皆竒事　不獨𤣥冬偏¶
　生幽思六月清風失炎熾三年轉燭君去豈無人至¶
　惟應無坐嘯文章使¶
　　　臨江仙　以鴛鴦梅一盆夀程静山平章¶
千嵗蒼虬成玉樹江南江北孤芳平生何處最聞香五¶
更江上路幾度月中霜休笑梅兄今老大年年青子¶
雙雙風流消得喚鴛鴦和羮真箇也莫忘水雲鄉¶
　　　清平樂　夀王楚山¶
<pb:KR4d0466_WYG_030-28b>¶
楚山清曉借問春多少松菊深深香縹緲萱朶蘭芽交¶
照　丹霞洞口紅泉従來慣醉飛仙不是稱觴獨後後天¶
長似先天¶
　　　臨江仙　餞拜都御史¶
海北天南千萬里繡衣霄漢乗驄飛來黄鶴喜相逢清¶
霜鸚鵡月寒食牡丹風仙闕曉班催玉筍馬蹄還上¶
春空江頭官栁得春濃不如江漢水萬折與俱東¶
　　　㸃綘唇　送王藎臣¶
<pb:KR4d0466_WYG_030-29a>¶
緑鬢青雲王郎故是乗驄侣阿龍風度想在烏衣住¶
帶得春來又共春歸去江頭路美人何處官栁吹風絮¶
　　　又　送王世英¶
執法星邉從前合着雙星佐近來添箇轉覺光明大¶
到得長干想見鶯花過情無那王郎知麽喚起思歸我¶
　　　摸魚兒　次韻謝張古愚¶
漢江東舊家文獻風流意氣相許金臺早集荆山鳳聲¶
振一庭鵷鷺春幾處須信道甘棠樹樹含清露平湖古¶
<pb:KR4d0466_WYG_030-29b>¶
歩妙一曲鈞天魚龍出聽未數應鍾吕　吾衰矣鬢㸃¶
吳霜㡬縷劉郎忘却前度千年黄鶴歸來晚山色謾留¶
眉翠東北注羡衮衮雲濤去接西江水仙塵異趣但極¶
目朝陽清光萬里阿閣送髙翥¶
　　　鷓鴣天夀郝仲明御史¶
庚暑初消酷吏更秋風新動仕途清生辰長占中元是¶
今嵗欣逢二美并　冠獬豸掌銓衡鏡般明了水般平¶
手中一卷山翁啟人道延生北斗經¶
<pb:KR4d0466_WYG_030-30a>¶
　　　蝶戀花夀齊諾監司(十二月朔/)¶
黄鶴山前梅半吐嵗嵗年年誰是氷霜侣自有使君來¶
共住黄昏不怕風吹雨　見說和羮天已許帶得春來¶
又怕将春去記取澄清堂上語八千眉夀従今數¶
　　　南鄉子　夀程静山¶
報道杏梢紅又報新添老令公好箇平章風月手成功¶
畵㦸金釵各幾重　七十未為翁彭祖當時丱角童家¶
慶圖中須着我吾宗嵗嵗年年夀酒濃¶
<pb:KR4d0466_WYG_030-30b>¶
　　　浣溪沙　題湘氷行吟¶
風雪交加凍不醒抱琴誰共訪湘靈數峯全似故鄉青¶
　流水落花何處路緑隂幽草可憐生行人小待我同¶
行¶
　　　滿江紅　送陳正善繡使将指江閩¶
楚甸春濃早重染甘棠舊緑天又念海深江闊達聰明¶
目漢使只今應遣十周官自古須㢘六羡繡衣遥暎衮¶
衣明人如玉　論别恨猶未足還怕見征車速待相随¶
<pb:KR4d0466_WYG_030-31a>¶
千里試騎黄鵠無奈江山分去住漫教風雪欺松竹問¶
使君如肯酌紅泉尋三谷¶
　　　掃花逰　寄贈西埜赴臺都事¶
别離况味嘆自古難禁最闗情處暮簾捲雨念征衣乍¶
拂故人良苦見說麻姑也怕方平節斧正凝竚又報道¶
待回天上官府　誰與傳尺素想玉簡頻催綵雲難駐¶
中䑓獨歩便迤&KR0404;金門近連沙路野鶴江樓為囑仙翁記¶
取耿無語倚山亭黯然平楚¶
<pb:KR4d0466_WYG_030-31b>¶
　　　摸魚兒　次韻謝張古愚¶
又山亭一畨春老歸遲黄鶴何許殷勤天上乗槎客還¶
記渚鷗沙鷺憔悴處奈青鏡難蔵一一都呈露空庭細¶
歩念一笑三年相思千里他日看嵇吕　西門栁烟雨¶
千條萬縷人誇張緒風度誰知聳壑昻霄意春樹漫摇¶
柔翠杯滿注願回夀松喬一曲清如水壺中得趣問日¶
麗扶桑風來閶闔應許共遐翥¶
　　　浪淘沙　次踈齋韻題楊生卷¶
<pb:KR4d0466_WYG_030-32a>¶
城上望宸樓夢裏神逰山無重数水悠悠惟有江西楊¶
處士來徃扁舟　金鳳落何洲君試回頭呢喃檣燕替¶
誰留誰道明年如斗大借問沙鷗¶
　　　㸃綘唇　夀王楚山¶
幾日春寒楚鄉山色偏濃秀雪前雲後相對青如舊¶
洞府沉沉聞道花開又烘晴晝蟠桃結就共慶千年夀¶
　　　木蘭花慢　夀胡澗泉¶
耆英圖畫裏笙鶴擁地行仙是曾識舊家南宫禮樂餅¶
<pb:KR4d0466_WYG_030-32b>¶
餤春筵海南早迎駰轡凜霜威風度肅蠻烟笑引霓旌¶
綘節歸尋碧澗紅泉　軒然過却古稀年忩户濕壺天¶
甚小車花外醉呼麟脯滿泛金船蒲輪晝榮相錦福蒼¶
生此筆徤如椽辦了調元勲業丹霞小住千年¶
　　　浪淘沙　夀譚梅屋¶
瀟洒水雲鄉樂事難忘鳳書無奈又相将遶屋江梅猶¶
未白簡上飛霜　小住政何妨院院秋香今朝何處按¶
伊凉一曲一盃千萬意地久天長¶
<pb:KR4d0466_WYG_030-33a>¶
　　　海棠春　夀胡澗泉¶
年年二月風光好佛出世有誰知道無量夀如來昨夜¶
先來報　澗邉玉樹泉邉瑶草千嵗和春未老莫羡澗¶
泉間有鳳啣書到¶
　　　六么令　夀聰山¶
海鶴松間襟韻梅花雪後精神皇家蓍蔡老元臣彞常¶
千載事品物四時春　人道聰山毓秀秀如嵩岳生申¶
夀身夀國夀斯文三階明紫極一氣轉洪鈞¶
<pb:KR4d0466_WYG_030-33b>¶
　　　臨江仙　夀晋軒¶
久矣君家無此客年年天際遥瞻文星明佀半規蟾槐¶
㕔風細細蓮燭夜懨懨　尚記當年飛鶴譜重随賀燕¶
呢喃逢迎一笑捲踈簾花開春未減日永酒頻添¶
　　　蝶戀花　夀陳北山¶
月掛新年弓未彀璧水溶溶已覺春光透國子先生松¶
竹友一尊請為斯文夀况是雪中萱樹茂華蕚相輝¶
天長地久何處東風吹雅奏孔堂絲竹千花晝¶
<pb:KR4d0466_WYG_030-34a>¶
　　　又　戯踈齋怡雲詞後¶
長憶山中雲共住出處無心只恨雲無語今日能歌還¶
解舞不堪持寄山中侣　誰道解愁愁更聚自有卿卿¶
慣畵雙眉嫵問取慳風并澁雨相逢認得怡雲否¶
　　　菩薩蠻次韻郭安道探梅¶
孤根自是春憐惜一苞生意何曾息南北本同枝先開¶
先得詩風來元不約冷暖憑斟酌花落又花開年年¶
去復來¶
<pb:KR4d0466_WYG_030-34b>¶
　　　千秋嵗　夀劉中庵¶
報梅開處又報君初度氷雪種瓊瑶樹重逢仍嫵媚方¶
發非遲暮春滿靣廣平消得平生賦　觀裏桃應妬無¶
耐風霜沍香不斷清如許從教吹笛裂自有和羮具花¶
㑹否明年相見沙堤路¶
　　　天仙子　夀杜左丞¶
一自夀星臨杜曲嵗嵗小春春意熟泰階相向更分明¶
調玉燭扶鈞軸　突兀眼前惟此屋折得嵗寒枝上玉¶
<pb:KR4d0466_WYG_030-35a>¶
擬祝翠尊還覺俗何如繡綵在庭前看未足杯方續周¶
魯後前光汗竹¶
　　　太常引　夀髙麗王¶
沁園嵗嵗菊留芳待此日慶真王金鼎爕和元造夀域¶
同開八荒　帶河山礪一傳千嵗地久與天長晴日上¶
扶桑便先照璚階玉觴¶
　　　鵲橋仙　次中庵韻題解安卿盆梅¶
南枝春盛斜斜整整猶帶孤山光景相逢索笑耐尊空¶
<pb:KR4d0466_WYG_030-35b>¶
向老瓦盆中自省　風霜人老闗河路永賴得生成慣¶
冷憑誰移傍太初岩待雪月交光對影(中庵有竒石/號太初岩)¶
　　　臨江仙　夀尹留守¶
六月灤陽天似水月弓初上新絃一篇來夀我同年帝¶
京賢牧守人世妙神仙　年甲偶同人却别我今早已¶
華顛羡君福禄正如川印章金磊磊階樹玉娟娟¶
　　　清平樂¶
　　　　西埜使君自遼左寄詩詞至灤陽猥承見及¶
<pb:KR4d0466_WYG_030-36a>¶
　　　　次韻代訊且謝不忘¶
新來酒户想勝看花處帶得春行平壤路同笑同歌同¶
住　灤陽却近山家芒鞋夜夜丹霞流水落花歸思蒼¶
烟白石生涯¶
　　　太常引夀李丞相¶
雪消一半鳳城春杏桃小帕嚴辰獨有柏屏蒼翠便似¶
南華大椿露濃天近玉魚金印恩共嵗時新多少太¶
平民願真箇朝堂秉鈞¶
<pb:KR4d0466_WYG_030-36b>¶
　　　碧桃春　夀廣微天師¶
琵琶峰上曉雲光遥聞薇露香雲中王母九霞觴碧桃¶
今日嘗　開大國佩重章舊家張子房青山虎踞復龍¶
驤梅花江路長¶
　　　沁園春夀李秋谷平章(十一月朔/)¶
河漢無雲淡月踈星玉宇初澄漸金仙掌上露華髙潔¶
西風陣裏霜氣崚嶒浪蕋浮花狂茨怪蔓此日紛紛一¶
掃平誰歟似有天公錫號秋谷山人　須知與物為春¶
<pb:KR4d0466_WYG_030-37a>¶
向揫斂中間寓至仁是紱麟盛旦黄鐘應候一陽方動¶
萬彚俱萌億兆蒼生鈞陶繋命夀國端如夀此身梅花¶
逺倩新詞描冩來侑芳尊¶
　　　玉樓春次韻王彦博右丞詠梅¶
梁園賦客情無奈嚼到梅花和蠟愛偏憐初日透宫黄¶
怕染春風成野黛逰蜂怪底随飛葢揀得繁枝償酒¶
債玉堂開卷已春殘紅紫紛紛都異態¶
　　　清平樂　夀李秋谷¶
<pb:KR4d0466_WYG_030-37b>¶
葱葱瑞色岑蔚亭前客一㸃梅花蔵太極總是春風消¶
息去年今日西山哦詩賭酒忘還到底黄扉紫閣不¶
如未老清閒¶
　　　天仙子　夀白雲平章¶
玉漏遲遲髙閣報枝上梅花春又透紅雲宫闕白雲山¶
人盡道如君少江北江南行處好　試聽陽春歌楚調¶
調鼎勲名都做了人生七十古來稀仁且夀誰能到有¶
酒滿斟南極老¶
<pb:KR4d0466_WYG_030-38a>¶
　¶
　¶
　¶
　¶
　¶
　¶
　¶
　¶
<pb:KR4d0466_WYG_030-38b>¶
　¶
　¶
　¶
　¶
　¶
　¶
　¶
　雪樓集卷三十¶
