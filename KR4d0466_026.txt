# -*- mode: mandoku-view; -*-
#+TITLE: 雪樓集
#+DATE: 2015-08-25 00:10:46.833848
#+PROPERTY: ID KR4d0466
#+PROPERTY: BASEEDITION WYG    
#+PROPERTY: JUAN 卷二十六
<pb:KR4d0466_WYG_026-1a>¶
欽定四庫全書¶
　雪樓集&KR0195;二十六　　　　元　程文海　撰¶
　　詩¶
　　　次韻趙方塘(并序/)¶
　　積雨為沴方塘待制出長篇訟風伯憂愛之誠溢¶
　　乎筆墨之外不鄙賜教顧某何足以知此耶厚意¶
　　不可虚辱輙次韻一資捧腹¶
書生雙眉幾時開憂憤塡腹長殷雷愆陽前日勢暴横¶
<pb:KR4d0466_WYG_026-1b>¶
六合幾欲焮為灰天瓢一滴不可得望望幾送日西頽¶
盂水青楊類兒戯搜索旱鬼到禍胎生物斬絶有足念¶
天意似為斯人回三日滂沱勢破竹羣情慰恱渇望梅¶
龍休雲歸能事畢神功收歛何待催如何轉慣驕子態¶
来不受輓去難推陽光一線時滲漏隂騎千陣相排豗¶
禾頭生耳黍穗黒終嵗勤動良可哀玉堂仙人訟風伯¶
謂不肆力掃滌来嗟嗟風伯信可罪前者致旱何雄哉¶
天下降兮澤上氣爾乃飃颶鼓黄埃厥令隂霾蔽天地¶
<pb:KR4d0466_WYG_026-2a>¶
爾乃瑟縮不殘摧安得皇天立梯磴封詞直上訴九垓¶
蒼生到頭不蘇息浸淫之虐猶燔煨要知風兮亦何罪¶
羣隂黨互為妖災斟酌元氣本在上願天一正北斗魁¶
　　　又(并序/)¶
　　洊拜長篇之貺上下古今世變寫一念仁愛之真¶
　　伏讀再四發我深省韻嚴歩窘自合閣筆而老天¶
　　劃然開霽至誠感神矣某敢不拜謹載&KR0435;以謝¶
煤炲满空撥不開老虬鞭風駕百雷暘烏旬日受掩翳¶
<pb:KR4d0466_WYG_026-2b>¶
團團一鏡埋寒灰黄流亂注山岳暗凛凛天地就傾頽¶
晨興劃然玉宇浄火龍珠飛出蚌胎𧷤哉神機速旋斡¶
豈伊人力能挽回誰知仙筆驅造化詩壇自着今歐梅¶
卬首奉辭呌閶闔一章未報一章催時乎震霆轟復止¶
意者有物尼其推時乎癡雲聚復散意者有物排其豗¶
安知天帝不下耳聞之惻然為興哀亦曰斯民生已乆¶
一脉肇自開闢来九潦七旱亦勞止五風十雨安在哉¶
好生自是天職分忍使變滅隨烟埃鯫生因此重有感¶
<pb:KR4d0466_WYG_026-3a>¶
歴閱今古心為摧彼蒼仁愛靡不至胡乃光霽靳九垓¶
欣欣熈熈能幾見憂愁嘆恨半煎煨是豈天兮不悔禍¶
抑亦人也自作災安得君詩見諸事毋負老天生傑魁¶
　　　題蓮葉舟圖¶
如此風波惡舟中坐晏如此時不經濟借問讀何書¶
　　　送顔北城歸漳州¶
出山未了便還山見見聞聞定不凡此去人間呼處士¶
曽来天上換頭衘簞瓢活計仍顔巷霖雨蒼生自傅岩¶
<pb:KR4d0466_WYG_026-3b>¶
我亦征塵袍袴满眼穿江上理歸帆¶
　　　送八畨安撫司趙僉事¶
功名成邂逅此事正多端車取富民易班封定逺難蠻¶
荒今甸服吾子昔儒冠我欲歌黄鵠誰憐范叔寒¶
　　　送人赴浙東木綿提舉¶
曽歴金華三洞天風流歴歴記山川桕林白綻梅花小¶
柿實紅垂橘彈圎訪古但聞羊化石因君又喜木生綿¶
霜風渾似當時峭愁絶雙溪八韻篇¶
<pb:KR4d0466_WYG_026-4a>¶
　　　趙菊山挽詞(九月四日卒/)¶
菊花今嵗失重陽應為先生減妙香市駿千金惟骨在¶
嗟麟一角與詩亡無人去問病摩詰有客来干死孟嘗¶
我奉蒲輪猶昨日忍看丹旐逺還鄉¶
　　　送茶藥與唐静卿三首¶
珍重家人寄藥心將来康濟自家身自家性命么麽甚¶
送與蓬莱頂上人¶
榖雨前期収雀舌立冬三日到燕城不闗天上春風晚¶
<pb:KR4d0466_WYG_026-4b>¶
要趂先生雪水烹¶
冬来覊旅無家夜雪下官人禁酒時虧殺麄踈党太尉¶
銷金帳裏飲羔兒¶
　　　己丑送趙縣丞世賞入官之任(父號肯堂/)¶
肯堂生此肯堂兒五葉崇蘭第一枝世賞法應為邑長¶
縣丞亷不厭官卑遥知浙水扶笻老定說尊公衣繡時¶
是處甘棠有遺愛郎君勉力繼前規¶
　　　己丑除夜留逺齋十絶¶
<pb:KR4d0466_WYG_026-5a>¶
無㝷子美千間處且管相如四壁休風雨震凌都過了¶
一年直爲逺齋留¶
無奈星翁苦見尤嵗君己丑我何仇殷勤欲且留君住¶
街鼓無端送土牛¶
排行弟妺捧椒盤應說癡兒未了官昨日有人江外去¶
家書只寫道平安¶
去嵗金陵坊裏住踈梅的皪兩三花今年閏後花開早¶
定到墻隂蕚緑華¶
<pb:KR4d0466_WYG_026-5b>¶
老大庭闈在盱水漂零兒女落秦淮感時懐抱思親甚¶
料得吾兒說逺齋¶
何年呼得竈為君鼻是烟窓耳是鐺深夜乞靈余不㑹¶
但令分我膠牙錫¶
鍾馗曾是開元見從此人間鬼日多明是將無来作有¶
撑眉努目奈人何¶
今年悟得修真訣巷栁園桃一併無却笑塵縁終未斷¶
杜詩韓集當麻姑¶
<pb:KR4d0466_WYG_026-6a>¶
都無柏酒與椒盤止有年華上鬢端一盞油燈充蠟炬¶
夜深烱烱寸心丹¶
十載班行沐異恩歸来未望属車塵沍隂明日東風動¶
萬嵗聲中拜聖人¶
　　　題劉須溪徐容齋所贈按達拉吉琳御史名字¶
　　　　說後¶
謹嚴書法須溪筆說到容齋渾渾哉名字而今俱典雅¶
只消功業上雲䑓¶
<pb:KR4d0466_WYG_026-6b>¶
　　　辛卯九月行䑓觧組西歸十四日泰州教授適¶
　　　　齋胡先生送别真州是日乃先生初度¶
满江風雨太多情送了重陽送我行祖帳逺来慚弟子¶
壽觴初度喜先生功名千古文章印師友平生父子盟¶
遮莫蓴鱸堪乆戀雞豚只合社呉城¶
　　　廿一日過建康送朱埜翁教授當塗¶
男兒自合致青雲天上何須問故人選部四年無力輓¶
除書萬里待身親司文鄭校官寧冷迎侍潘輿地却鄰¶
<pb:KR4d0466_WYG_026-7a>¶
去去新篇定驚我采江月夜有詩神¶
　　　廿四日偕包鼎新吳岩翁登蛾眉亭¶
牛渚磯頭看落暉亭荒檻折怕慿危江山欲暮涵元氣¶
舟檝無風玩小兒百怪可堪重出世雙蛾安得蹔開眉¶
酒澆不到青山土應笑新詩有許悲¶
　　　天門山¶
萬里瀰漫地天門據要衝乾坤大開闢江漢此朝宗往¶
事空多壘千年只二峯舟人亦癡絶遥認兩眉濃¶
<pb:KR4d0466_WYG_026-7b>¶
　　　連日飽飫嘉魚示包吳二君及陳孟實寗志道¶
江行日日侣漁郎風味中含翰墨香巨口細鱗蘇赤壁¶
槎頭縮項孟㐮陽杯盤喜具雙魚美詩賦慙無一字長¶
頼得此身逃吏責素餐只是欠文章¶
　　　十月四日過兩孤山¶
兩山相望幾曽孤應是髙峯不可梯千載何人廟雙姥¶
我評只合祀夷齊¶
　　　過湖口¶
<pb:KR4d0466_WYG_026-8a>¶
瞬息風帆湖口縣山川便自帶鄉情孤峯蒼翠嬋姢老¶
二水青紅螮蝀明江自西来尤可愛波隨東下直能清¶
吳城見說明朝到山下青青是祖塋¶
　　　風帆迅甚今夜徑宿楮溪渡有孤鼎新遊匡廬¶
　　　　清興詩以觧之¶
清逰有約到廬山到得廬山風作難三老狡謀捎楮渡¶
雙帆盡意度揚瀾紫烟斜日空相照白鹿他年許再看¶
世事心容輙相左請君方寸與君安¶
<pb:KR4d0466_WYG_026-8b>¶
　　　六日到吳城山¶
過家上塚一留連風景依依故可憐自嘆蒼顔如此樹¶
偶逢老父使之年趙灘緑是幾時長廬阜青還萬古鮮¶
却恐錢郎笑寒乞只將詩句裹山川¶
　　　贈汪郎中¶
此老今年八十三江濱獨擅漢衣冠文書銜袖龍蛇字¶
鬚髪如霜熊豹顔耆舊于今足塵土典刑留此重家山¶
醴牢略具髙年禮萬一神丹乞九還¶
<pb:KR4d0466_WYG_026-9a>¶
　余解官歸省舟過吳城山下耆舊彫落有嘅其嘆忽¶
　老人厖眉皓髪衣冠偉然恵詩一卷使之年曰八十¶
　三矣復遺𤓰三枚不一語而去余意其異人也坐有¶
　潘俊卿謂余曰此盧潭老人汪郎中也属余西泝未¶
　暇細論令人餽之羊酒將以此詩至元二十八年龍¶
　集辛卯十月十日¶
　　　至洪王肯堂治書見示芙蓉詩次韻二首¶
春風歇桃李秋雨深莓苔蕭然公舘間得此竒種栽九¶
<pb:KR4d0466_WYG_026-9b>¶
天清露零一道紅雲開勾牽緑衣隊酣宴瑶池盃穠粧¶
月鑑懸䴡服霜刀裁瑞蓮湧平地妙色分五䑓蹔陪飛¶
仙游偏稱幽人懐終疑閬苑去嘉㑹何時諧此日眼雙¶
明臨風漫低回長當歌楚騷招得花神来¶
幽居有佳人頳顔暈紅玉飽承仙掌露晞沐蠆髪曲一¶
望西風塵倚竹翠袖拂閒臨清水照静對逺山矗向来¶
涉江人見謂江成陸楚楚靈均裳貯䴡為誰鬻惟應妙¶
手畫掛壁薄夫肅后皇植衆芳艶艶列金屋詎知漆室¶
<pb:KR4d0466_WYG_026-10a>¶
憂不在春睡足結言遺吾相髙舉郢書燭¶
　　　徐容齋參政王安野治書更倡迭和飲酒止酒¶
　　　　各極其趣次韻二首¶
推篷誦公詩窺豹乍披霧信知醉鄉後一一克自樹向¶
来胸塊磊澆灌不停駐至今傳衣記燈燈續前炷時因¶
太和湯繰出繭絲句從教馬為牛而况作與馵至人全¶
於天此是酒中趣吾家伊川翁言行極稽慮當時半醺¶
意所得各有處欲辨言已忘公眠我姑去¶
<pb:KR4d0466_WYG_026-10b>¶
　　　　右飲酒為安野公賦¶
渾家醉眠時孤城黯酸霧十年江左恨遺曲傳玉樹從¶
公淮海上弔古馬遥駐夜歸證前史繞几黄雲炷朅来¶
髙士州止酒誦佳句方此㝷歸途短褐困騏馵諸公羅¶
爼豆排日得深趣靦余乏剛制肆口弛防慮三復童羖¶
章放心有歸處秫田亦何須淵明故山去¶
　　　　右止酒為容齋公賦¶
　　　題九方臯相馬圖後(并序/)¶
<pb:KR4d0466_WYG_026-11a>¶
　　至元辛卯秋杭張師道寄余此卷是嵗十月㑹安¶
　　野侍御于洪臨岐出此以當贈䇿就題廿字¶
萬里出市駿九京誰作歅多因毛色似誤殺眼明人¶
　　　家園見梅有懐疇昔同僚諸君子因成廿六韻¶
　　　　奉寄徐容齋王肯堂趙元讓暨正父文瑞諸¶
　　　　公¶
徃時姑射仙夜墮江南村江南冨嘉植梅花衆中尊九¶
地閟𤣥凝先天占春暄的皪氷雪姿不受風塵昏孤清¶
<pb:KR4d0466_WYG_026-11b>¶
惬幽意賸馥醒吟魂愛之玩不斁㝠契終無言羅浮本¶
幻境前夢覺已諼蹇蹄滯京華倦翼棲淮垣後先青雲¶
士表裏白玉温我形自覺穢交道乆逾敦貞節保松柏¶
芳心共蘭蓀信知嵗寒友何異連枝昆獨賢天所矜家¶
山問雞豚歸来適仲冬平旦窺荒園依依故人面竟日¶
對傾罇清池踈蘂影淡月新梢痕冷然絶埃&KR0381;恍若逰¶
崑崙忽憶如花人髙談霏露繁眼中不可見思纛風翩¶
翻頗慙標致似逺近殊託根洪鈞轉嚴令青皇畀新恩¶
<pb:KR4d0466_WYG_026-12a>¶
坐看佳實長適口塞衆喧遍遺實中仁生意彌乾坤平¶
生識賞心皎潔明朝暾凌寒折一枝殷勤寄王孫又恐¶
逺莫致作詩當重論¶
　　　壽吳㓜清母夫人(十一月廿五日/)¶
清時冨貴亦易得吳子甘心卧草廬慈母自能安菽水¶
髙年忍使倚門閭此時為壽奉巵酒豈必閒居要板輿¶
却笑毛家兒子俗區區喜色動除書¶
　　　送前玉隆副宫嶽麓劉蒼雲¶
<pb:KR4d0466_WYG_026-12b>¶
官已我方来問道道成子却去為官出山不為功名在¶
有眼要知天地寛定力千年衡岳峻浮生一葦洞庭寒¶
玉函只在游帷近何日歸舟覔剰丹¶
　　　余秋山憲使挽詞¶
薦稾因君重古靈官衘何事上銘旌西山大學曽經進¶
涑水深衣儼若生江右澄清方有意長沙卑濕竟無情¶
韓公頼得門人在文集千年以序行¶
　　　試傅崇陽墨二首¶
<pb:KR4d0466_WYG_026-13a>¶
三生筆硯有良縁與子交游四十年吾亦少恩忘子報¶
安排佳語傅陳𤣥¶
商家良相命三篇學字真開萬世先雒誦長謳傳不泯¶
客卿有藝更光前¶
　　　刻字熊生¶
精藝令人注意深斯文百世得追㝷伏經口授終非古¶
周鼓體訛猶至今子已萬言歸一黙誰知隻字抵千金¶
鉛刀可是傳心具有畫無心畫是心¶
<pb:KR4d0466_WYG_026-13b>¶
　　　三十六代天師挽詞二首¶
雞犬曽聞䑛鼎餘一朝形化豈神俱千年漢日王章在¶
萬里燕雲錫命殊政此天仙司下土遽之帝所宴清都¶
嗣師入侍金壚側生死榮哀近代無¶
龍虎山齊浩刼灰胡然夜半失崔嵬有言白鶴東歸者¶
何許青牛西度哉騎氣一朝成獨往吹笙千載尚同来¶
拍肩挹袂噫難再逺托長風送一哀¶
　　　送留道士¶
<pb:KR4d0466_WYG_026-14a>¶
樂得清閒了此生青鞋布韈尚探㝷岩巒謾寄孤雲影¶
霄漢常懸野鶴心幸破樊籠天廣大豈無泉石地幽深¶
他年心迹雙清了更覓新詩為子吟¶
　　　題趙仲逺伏生授書圖¶
龍鍾九十餘猶及漢三葉哀哉窮獨叟有女幸傳業授¶
数纔四七錯歸已徳色遂令讀書人終古猜梅𧷤¶
　　　送王子厚(并序/)¶
　　王子厚以醫名家六世矣與余家聮姻婭在郢同¶
<pb:KR4d0466_WYG_026-14b>¶
　　居里去郢同寓里别二十年余將造朝過吳城為¶
　　仲父宣慰謀醫鄉人合而言曰有名醫在都昌亟¶
　　命舟迎致則吾子厚也切脉如見用藥如神信乎¶
　　名不虚得臨别賦此¶
髙談稷契不謀身作計岐黄自活人六世名家孫肖祖¶
萬金良藥衆疑神傳来白雪千年調散作青雲五老春¶
若遇無形可憂處未須驚走且逡廵¶
　　　次韻肯堂學士冬日紅梨花二首¶
<pb:KR4d0466_WYG_026-15a>¶
黄菊卧階雨六花舞天風壁凍室生白手僵肉作紅秀¶
句忽墮前光怪侵簾櫳至人宴坐處元氣含冲融無情¶
及枯株嫣然為脩容坐令玉華君来從蘂珠宫䴡粧凝¶
祥雲明眸轉驚鴻豈非散花手試君情所鍾老我嗜好¶
淡空詩亦雷同秪願酌花時毋忘北隣翁¶
傾盖幾何年黟黒俄半雪寜有結願香復此共朝闕去¶
年賦芙蓉佳句動江浙我時增意氣未覺老衰歇新詩¶
出懐錦酒酗劇眼纈今晨豈𤣥冬草木争簡潔東闌别¶
<pb:KR4d0466_WYG_026-15b>¶
種花紅芳忽漏泄天工變化手誰能料時節要是文字¶
祥因縁為君結開樽當嚼之和露餐玉屑典衣勿踟蹰¶
無花嘆空折¶
　　　題肯堂學士遂慵軒¶
東皋記醉非真醉安野標慵豈必慵頗憶吾家伯淳語¶
閒来無事不從容¶
　　　樂山(劉東厓學士為唐承㫖立號/)¶
不受東華一㸃塵青青静閱幾畨春朋儕欲表公心事¶
<pb:KR4d0466_WYG_026-16a>¶
只有西山象得真¶
　　　覃懐宋氏義門(東厓作序/)¶
清朝恩渥新旌表玉署詩文互發揮從此義門聲價大¶
兒孫莫遣古風微¶
　　　送趙月卿教授江州¶
六舘才名三十年冷官還取舊青氊不辭越水逺千里¶
要看廬山障百川栗里風流今在否濓溪源委故淵然¶
乾坤生物無窮盡觧有鸞膠續斷絃¶
<pb:KR4d0466_WYG_026-16b>¶
　　　送三山陳格山教授髙郵¶
師儒不比他官職太息難逢本色人覆盎一城如斗大¶
皋比重席得儒真宗門况味從来冷近日詩書漸可珍¶
淮海秦郎天下士試㝷恐有再来身¶
　　　富州教授馮君茂叔蜀珍也將之官出涪翁所¶
　　　　書隠求二字索賦¶
身隐何求更入思山人觧有出山期君民位置耕莘日¶
禮樂規模陋巷時逺志不為安石小北山一任徳璋移¶
<pb:KR4d0466_WYG_026-17a>¶
冷官未必埋藏得定有龍光出劍池¶
　　　送月浦鄭貴道教授揚州¶
衆芳摇落士林嗟喜見先生兩髩華問道曾為諸老客¶
亢宗元是廣文家典刑四柏亭前樹聲譽蕃禧觀裏花¶
玉署即今重人物冷官何得乆天涯¶
　　　瘍醫三茅蔣法師¶
輦路逢醫捴上醫到頭誰與問瘡痍隠居昔住茅君洞¶
靈藥新傳蔣法師術妙鵲鍼投血脉衆疑獺髓補膚肌¶
<pb:KR4d0466_WYG_026-17b>¶
藥錢不辦將詩凖詩病依然欠事治¶
　　　送陳笠峯(并序/)¶
　　笠峯陳君教授紹興有聲秩满謁選僅得舒州教¶
　　授以歸士論稱屈笠峯怡然曰是豈不可為哉將¶
　　行養䝉送之以序盡之矣廣平程某故永歌之¶
笠峯前在㑹稽時教授堪為教授師弦誦幾曽一朝廢¶
宦情頓起百年衰丈夫得志是行已亷士居官不厭卑¶
去去舒州寧乆滯玉堂學士印心知¶
<pb:KR4d0466_WYG_026-18a>¶
　　　輔正臣按察使挽詞¶
中原耆舊今餘幾天奪任南有底忙閩嶠淚碑生叔子¶
孔堂尸祝死庚桑公言從古出鄉校輿誦傷心入些章¶
福善依然銖兩定照人丹桂一枝芳¶
　　　送程萬里尹曲江¶
縣尹官卑亦名宰曲江邑弊尚堪為溪頭香水有佛性¶
江上青山似舜時韶石鳴琴應古澹禪関得句定新竒¶
是中人物多名世試問張余今有誰¶
<pb:KR4d0466_WYG_026-18b>¶
　　　吳進學挽詞二首¶
己恨相知晚如何忽棄予十年只私第一剡始公車知¶
為人才計遑思功令書可驚生世短揮涕重踟蹰¶
所謂温如玉于今有此人家庭三代意襟度四時春幾¶
月文園病何方圎澤身欲求難再得西望暗傷神¶
　　　送景星山長吳此民謁選¶
古今通𩔰途十五戾契致嗟余就衰懦羡子方猛銳手¶
提青冥靶欲厲黄河水明時急需材諸老虚席俟¶
<pb:KR4d0466_WYG_026-19a>¶
　　　寫真吳若水¶
畫手吳生妙如今豈後身知人古未易下筆爾能親顔¶
貌隨年運風流落世塵若為傳不朽千載㑹如新¶
　　　送胡適齋先生教授瑞州¶
大冶平生鑄金手干莫鼎彛隨質就蕭騷霜髩海陵風¶
两眼眵昏數科斗陋邦文采貍豹變潮永他年說韓柳¶
天官銓材定銖寸還我耆儒善江右髙安道院士素淳¶
近来與化移易否安定傳家教條在培植嘉生待薪槱¶
<pb:KR4d0466_WYG_026-19b>¶
莫言冷官只文字錢榖簿書更紛糾幾何出入漫不省¶
詭對未冝師户牖韋編一束當韋佩大耐規模當大受¶
此日沙頭一盃酒先生東下僕南首坐看安定門人多¶
四海同風軼嘉祐¶
　　　和王寅夫郎中元日立春二首¶
馬蹄塵裏度芳辰帶得陽和到七閩山翠倚天迎好客¶
風光满地属吟身髙情古柳仍青眼時態夭桃自絳唇¶
從此不憂江海逺春官袖有十分春¶
<pb:KR4d0466_WYG_026-20a>¶
聖徳如天氣序調立春元日兩相遭陽和忽送千林喜¶
天闕遥瞻萬里髙詩酒風流憶諸老簿書塵土愧吾曹¶
焚香覓句多閒雅旅思絲棼得孟勞¶
　　　寅夫惠顧公宇適有倉庾氏之役不得晤語明¶
　　　　日武仲經知事擕示寅夫登樓佳句用韻以¶
　　　　謝不敏¶
皇皇使節下青冥談詠登樓尚典刑人物山川增壮觀¶
文章河岳炳英靈浮雲過眼紛紛白逺樹涵窓隠隠青¶
<pb:KR4d0466_WYG_026-20b>¶
我亦登臨興不淺此時應是避文星¶
　　　倉中兀坐憶寅夫雨夜佳篇用韻呈似¶
唱籌聲裏過新元凖擬崇墉大有年午夜淋漓聴雨響¶
炎方枯槁解民懸老梅謝事留青子稚麥乗時漲緑烟¶
佳句聮翩與春競幾宵諷詠不能眠¶
　　　日與寅夫約登鼓山二月十一日竟獨往而不¶
　　　　我告繼聞是日乃寅夫初度即事為壽¶
朝天笏拄西山頥忽此来窺南海竒平生亦有觀山癖¶
<pb:KR4d0466_WYG_026-21a>¶
已約同題石鼓詩誰知青雀㗸桃至竟着先鞭了不知¶
東望蓬莱半明滅想應獨受長生訣天風海濤萬里寒¶
髙人題扁知未漫眼中定有驚人句我今想像何能賦¶
佛成靈運誰後先重期一指蓬山路¶
　　　題武仲經知事獅猫畫卷¶
金絲色軟坐常温飽食深宫錦作墩若使爰書無法吏¶
詩人應嘆䑕翻盆¶
　獅猫盖舊時禁中所養好潔善饞而不捕䑕吁養猫¶
<pb:KR4d0466_WYG_026-21b>¶
　所以捕䑕也以捕䑕為職則目不停伺爪不停攫庶¶
　幾無負所養者是猫也褥温而坐安毛澤而體肥養¶
　之者至矣而澹乎若無營焉所職何如哉豈無崔祐¶
　甫乎將執筆以議¶
　　　次踈堂中丞詩韻(并序/)¶
　　潘景梁出示中丞踈堂公贈言細讀之有味哉仁¶
　　人之言也紙末見及深佩不遐遺之盛心因風敢¶
　　次韻以謝¶
<pb:KR4d0466_WYG_026-22a>¶
漆園物外人是非一槩齊㝠心兩忘辯玩世鄰滑稽淫¶
辭懸崖險一䧟莫可躋吾徒自潔白粲粲毛與西庶以¶
厲頑薄勿俾傷孩提廓然公好惡於斯見天倪清談寖¶
成風可否幾謬迷飢溺不闗心誰其拯顛隮哀哉延頸¶
民萬目徒睽睽有嚴踈堂公澹約甘朝虀贈言教戒備¶
居要磨有臍潘侯持示余温潤獲琬圭維彼不比鍾左¶
右殊髙低徇激等一偏詎可航且梯蹇余惕瘝曠凛若¶
臨深溪公言真菽粟致逺終當齎投身蹔炎燠每憶寒¶
<pb:KR4d0466_WYG_026-22b>¶
風凄公能隨器使儻似蹣跚奚¶
　　　次徐亷使贈潘僉事詩韻却寄徐公¶
持節南閩逺帝庭每懐東魯舊儀刑讀書至老眼如月¶
憂世常多髩轉星興到湖邉增漲緑詩来物外見空青¶
于喁有唱不易和小知閒閒愧大寧¶
　　　寅夫惠敎逰鼓山四詩細讀如在屴崱杖屨間¶
　　　　想像追和用堅重遊之約¶
城市林泉隔幾闗半生幽興欠閩山乆聞屴崱髙寒處¶
<pb:KR4d0466_WYG_026-23a>¶
一望蓬莱縹緲間有約同看紅日上無端獨占白雲閒¶
錦囊収拾竒觀了物色分留肯破慳¶
足力猶堪敵瘦笻擬乗寺頂最髙峯杯吞東海一勺水¶
鞭起南湫乆卧龍佛界須臾三萬劫神仙杳靄幾千重¶
煩公更泚如椽筆摹寫雲天不盡容¶
炎方春淺未如焚花木迷人意欲曛福地同逰勝獨往¶
中天一覧破千聞于今難擬髙唐賦何日重開衡岳雲¶
眼底流求弹丸耳樓船曾見漢家軍¶
<pb:KR4d0466_WYG_026-23b>¶
去天萬里此相遭攬轡無功敢告勞賸貯氷霜消瘴厲¶
尚疑風雨隔清髙一年花事成佳䕃二月春江息怒濤¶
細嚼公詩如橄欖挽回塵俗入風騷¶
　　　禊前一日西齋小酌立道有詩次韻奉酬¶
誰解愔愔誦徳音樽前喜識舊纓簮頗矜此客吾能有¶
一見交情如許深乆耐好看青荔色旋栽未展緑蕉心¶
醉中狂語疑多謬記録何堪託彦霖¶
　　　次韻寄謝建昌監郡¶
<pb:KR4d0466_WYG_026-24a>¶
京國歸来嵗告成使君一再及前榮每聞美譽中心喜¶
况見可人雙眼明公事餘閒詩味永要官雅澹俗流驚¶
遄驅頗覺從容少千里緘辭續短行¶
　　　次韻寄謝盱守¶
學道生平慕廣成過家將㫖若為榮曾憂霜後堅冰漸¶
得遇雲間皎日明人事變遷終有定吾心寵辱本無驚¶
風流太守情何厚飲至渠渠更贈行¶
　　　次韻寄謝盱江學院諸先軰¶
<pb:KR4d0466_WYG_026-24b>¶
半生事業竟何成冷笑猶然愧宋榮日逐黄塵雙袂暗¶
夢回緑幙一燈明交情欵欵知君厚佳句翩翩使我驚¶
皓首相期崇令徳殷勤逺寄白絲行¶
　　　呼喇美御史還䑓索詩二絶為别¶
曾此觀風慣土風老榕能識舊花&KR0865;如何又踏秦淮月¶
不待炎州荔子紅¶
耆碩堂堂集柏端定應問俗及閩山為言部使無功狀¶
減却吟詩一半閒¶
<pb:KR4d0466_WYG_026-25a>¶
　　　寅夫示再登鼓山四詩僕雖不獲同遊然来詩¶
　　　　不可虚辱次韻奉謝且致歸班之餞¶
大壑厓邉覆小舟摩挲舟腹得舒憂山神何意迴吾駕¶
客子逢春負此遊靈運一時遺鴈蕩少陵千古擅牛頭¶
且看平地亦不惡暖日晴風麥隴秋¶
勝處心知只耳聞却因君句得竒芬海天昏黒龍行雨¶
樓閣青紅蜃吐雲仙境烟霞從痼疾詩家風月要平分¶
悠然佳興誰能敗俗吏當前自糾紛¶
<pb:KR4d0466_WYG_026-25b>¶
眼前培塿足縈纒去去瀛洲大洞天一息南溟能幾月¶
再行東海定何年江淮巨浪千堆雪榆栁中原萬里烟¶
觧視歸装還不俗有詩曾酌瘴鄉泉¶
我亦脩持不動尊少曾一跡印空門居然慧力照法界¶
即此深心報佛恩有道臨民只清静無塵到慮儘囂喧¶
公餘更得新詩和洗盡人間種種煩¶
　　　四月之六日是為遂良經歴初度乃避客于聖¶
　　　　泉寺寅夫有詩因賦五言為壽¶
<pb:KR4d0466_WYG_026-26a>¶
此君真益友爾吏得嚴師松柏羣稱壽莪蒿獨廢詩聖¶
泉㝷淡味佛界受清規我亦代說法脩行在勿欺¶
　　　建寕醫工提領虞益之謁予三山出舘閣諸公¶
　　　　詩文欲得予語為賦五言¶
絡從兩馬去帶取五禽還何意求榮逹微身備險艱為¶
齊太倉令入漢玉門闗會有憐君者田園復故山¶
　　　次韻寅夫晚凉感事¶
初夏微風作嫩凉傷春一夜鬢毛蒼紅芳寂歴午隂緑¶
<pb:KR4d0466_WYG_026-26b>¶
白晝須臾晚照黄濺淚露葵空滴滴鎖愁烟柳自行行¶
絶憐熠燿倉庚羽曾帶千門麗日光¶
　　　生綃團扇十將以五十六字奉餞譚公植提學¶
　　　　謁告蹔歸¶
君留南嶠兩經春愧我兹遊落後陳今夏相期同食荔¶
先秋何事忽思蓴團團明月隨歸路處處清風認故人¶
休戀小山幽桂好重来要及菊花新¶
　　　次韻韓明仲教諭¶
<pb:KR4d0466_WYG_026-27a>¶
日力縻三尺風聲繫百司中年勞作吏累月懶吟詩衮¶
衮只如此悠悠何所之可人佳句在每誦輙移時¶
　　　羅山長用曾留畊僉事二詩韻見貽次韻奉荅¶
半嵗觀風熟越山頗驚機事䓁黄間昏昏書牘煩塡委¶
落落詩筒缺往還郢曲髙低渾欲忘越人喜戚正相闗¶
只應拙黙差強巧不厭天孫賦授慳¶
此士堂堂早覺竒品題合入外孫碑都亭司馬(羅居/城外)今¶
容與湖海元龍舊夢思一世才名終有實千年事業可¶
<pb:KR4d0466_WYG_026-27b>¶
無詩古人羇旅猶堪忍會見鳴機織素絲¶
　　　鼓山閩之望湧泉寺之勝有二美焉寅夫凡三¶
　　　　遊而僕未一至每遊賦詩必四不鄙下教祇¶
　　　　益吾愧次韻奉酬¶
不辭使節滯甌蠻贏得期程飽看山成佛誰教遜靈運¶
上人今復遇髙閒詩盟未冷宜㝷載禪鑰雖嚴許叩闗¶
到底内觀更竒絶只消面壁了區寰¶
貯来胸次爾多春詩境長隨眼界新氣至再盈渾未竭¶
<pb:KR4d0466_WYG_026-28a>¶
計成三顧不為頻雲間屢宿犬能識海上熟觀鷗亦馴¶
豈是逃禪忘歸意定應法喜賽如賔¶
韓公嶺海杜䕫州轉覺篇章興味幽試問何人聴白雪¶
敢教此客卧朱樓(寅夫時寓朱/府樓借用對)眼花自眩蘭苕翠心地¶
不驚稊稗秋頗恨南音尚啁哳期君邉幅制横流¶
薰風景候雨㝠㝠壬癸居然勝丙丁五日㝷常賜衣節¶
三人瀟洒望州亭亦思竒觀供吟筆苦泥清齋隠内屏¶
却把来詩容易和二分聲響八分聴¶
<pb:KR4d0466_WYG_026-28b>¶
　　　次韻趙𢎞道僉事見寄¶
熈朝新渥及癃疲臣子孤忠誓不移千載清風留瘴海¶
一心皎日報明時已嗟聮事相逢晚要乞閒身更願遲¶
君獨行勞吾坐嘯多慙民瘼未周知¶
　　　奉餞寅夫使歸¶
王君世儒雅不厭州縣勞一持秋霜簡徑署春官曹平¶
生風月懐筆勢江海濤青冥使節下䟦履閩嶠髙兀鞍¶
了古今滿目餘詩騷盤桓無諸城嵗月驚滔滔寒梅昔¶
<pb:KR4d0466_WYG_026-29a>¶
飛花暗柳今鳴蜩繼明瞻日馭歸覲馳星軺愾余定交¶
晚傾盖如乆要君行勿遲留耆俊方盈朝¶
　　　行省賈掾母劉以貞節表門閭寅夫有詩因題¶
　　　　其後¶
婦人謹三從生死不二天鄘風風已變而有共姜賢去¶
古益以遼卓行同貞堅清朝厲薄俗令子貴俱傳柏舟¶
二千年吾作刪後篇¶
　　　次韻張道判¶
<pb:KR4d0466_WYG_026-29b>¶
有客遊方外從容問所如口哦五字句手授一編書為¶
看東溟水潜回西極車蓋公經濟略應笑賈生踈¶
　　　次韻奉餞傅岩甫歸院¶
别後流聲落耳間炎風何許駐旌干種花往日洛陽句¶
食荔今朝海上山舊事見前如泡影新詩向老更波瀾¶
多君脩得鑾坡福倘有餘丹乞大還¶
　　　乆晴方欲禱祈仲經知事出平逺亭途間遇雨¶
　　　　之作次韻二首¶
<pb:KR4d0466_WYG_026-30a>¶
海田將陸擬箋天海水何知有旱年帝念民貧欠蘇息¶
一時風雨散飛錢(海陵黄尋家先貧困大風雨散/飛錢至其家後富至數千萬)¶
辨獄無寃可動天真卿事業在他年(顔真卿為監察御/史使河隴時五原)¶
(有寃獄乆不決天且旱真/卿辨獄而雨人呼御史雨)此時避暑山亭意應笑岑公¶
眼見錢(岑丈本山亭避暑有人叩門云上清童子元寳/冠青圎角冠衣淺青衣問其冠服荅曰僕外服)¶
(圎而心方正上清五銖服也言訖出門去至墻/下忽不見岑使人掘之一古墓中得一古文錢)¶
　¶
　¶
<pb:KR4d0466_WYG_026-30b>¶
　¶
　¶
　¶
　¶
　¶
　¶
　¶
　雪樓集卷二十六¶
